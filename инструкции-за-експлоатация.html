---
layout: /article.ect
href: '/kitchens/warranty/instructions-for-exploitation'
title: 'Инструкция за експлоатация'
lang: bg
---
<div class="container warrancy content">
  <div class="inservice">
    <p> Кухнята започва своя живот след монтажа. Нейното добро състояние и функционалност зависи от начина на експлоатация и поддръжка. Кухни Диалог са предназначени за ползване в домашни условия и са направени, така че да Ви служат безотказно много години. Съветите които си позволяваме да дадем за експлоатация и поддръжка, са превантивна  мярка и помощник  в случай на нужда. Различни фактори като: вода, влага, пара, слънце, топлина, студ, мазнини, киселини, нови, хранителни продукти, напитки, препарати за почистване, абразиви, кухненски прибори, електроуреди, човешка небрежност, причиняват в различа  степен дефекти на кухнята, понякога непоправими. Какво според Диалог означава нормална експлоатация на кухнята? Първото предназначение на кухнята е приготвянето на храна. Когато ни обземе  кулинарна еуфория и се впуснем  в приключението - готвене, нека  изпитваме  удоволствие и от това, че го правим на любимата си кухня!</p>
    <ol>
        <li>Нека когато приключим работа се погрижим за кухнята,  като  подсушим и почистим  
     работното си място. Ако трябва да обобщим всички указания в едно основно, то е - това!</li>
        <li>Когато е прекалено влажно и задушно в помещението  на кухнята да проветрим, дори и през зимата.</li>
        <li>Когато влажността се задържи висока по-дълго време/ характерно за новите жилища / нека използваме влагоуловител или изсушител за въздух / нормалната влажност  е  45%-65% /</li>
        <li>Когато забележим влага по стените или тавана в помещението на кухнята / особено в новите жилища / нека първо разберем дали проблема идва от съседа или  от нас, второ нека установим дали има спукана тръба или  друга причина  и  трето незабавно се обадим на Диалог за демонтаж на кухнята.</li>
        <li>Когато мием на мивката, да го правим  по-внимателно, не като в баня.  Не допускайте 
     която и да е повърхност, кант или връзка да  "плува"" във вода.</li>
        <li>Когато свършим с миенето, да подсушим плотовете / включително водобрана отдолу на плота /,
     стенните панели и връзките между тях.</li>
        <li>Когато усетим неприятна миризма от сифона на мивката, да сложим препарат за отпушване / сухите на гранули  са по-ефикасни / Ако в определен момент  това вече не помага  е дошло време да разглобим и почистим самия сифон и арматурата към него , като предварително подложим кофа или леген под него.</li>
        <li>Когато забележим / поне в началото трябва да бъдем по-наблюдателни / че сифона на мивката капе или тече , първо да спрем чешмата , второ да подсушим и трето  се обадим на водопроводчика или Диалог за проблема.</li>
        <li>Когато забележим / поне в начало трябва да бъдем по-наблюдателни / че от маркучите на миялната машина, пералнята  за вграждане или под тях  излиза вода, първо изключим уреда, второ подсушим и трето се обадим на сервизния техник и Диалог.</li>
        <li>Когато миялната машина свърши програмата , да  я отворим   минимум след 2 часа и да подсушим от конденз плота от долната страна над уреда, а също и съседните страници. </li>
        <li>Когато готвим да включим аспиратора  и отворим прозореца,  вратата на терасата или специалната клапа за приток на въздух отвън.</li>
        <li>Когато ползваме газов котлон, нека първо сложим съда, второ запалим горелката и тогава 
     пуснем аспиратора.</li>
        <li>Когато аспиратора започне да шуми повече от обичайното или намали дърпането да измием металните филтри с гореща вода, препарат и миялна машина. </li>
        <li>Когато  фурната свърши програмата, нека  подсушим кантовете на вратите и корпусите около вратата на фурната , ако по тях се е образувал конденз. </li>
        <li>Когато извадим  гореща тенджера, тиган, друг горещ съд  или уред от котлона, да не го оставим  директно върху работния  плот  от hpl, гранит, технически камък, кориан, стомана, дърво или  стъкло, а използваме подложна дъска, телена скара или  студен съд.</li>
        <li>Когато почистваме  която и да е повърхност на кухнята,  да използваме мека леко влажна кърпа с   воден разтвор на течен сапун или подходящ препарат за почисване на мебели /  не използвайте  твърди предмети  или абрази /.</li>
        <li>Когато подсушаваме ,освен мека суха кърпа може да използваме и мека кухненска хартия. </li>
        <li>Когато опръскаме вратите с мазнина  да ги  почистим след края на готвенето .</li>
        <li>Когато опръскаме вратите или други повърхности с агресивни вещества - киселина, основа да ги почистим веднага  с обилно навлажнена  кърпа /  няколко пъти / и след това подсушим.</li>
        <li>Когато разлеем течност / без киселина и основа / върху работния плот да подсушим след края на   готвенето.</li>
        <li>Когато разлеем агресивно вещество - киселина или основа  върху работния плот, нека измием веднага с обилно навлажнена  кърпа / може  няколко пъти / и след това подсушим .</li>
        <li>Когато разлеем течност или изцапаме с хранителни продукти работния  плот от гранит или технически камък, да не забрявяме , че е по- добре да подсушим и почистим  по-бързо. Пресните петна се отстраняват много по-лесно и не оставят следи.</li>
        <li>Когато готвим , една част от парата кондензира около аспиратора – върху ръбове и страници, кантове на врати , връзки на стенни панели . Подсушавайте по време на готвене, включете аспиратора на подходяща / или максимална   /степен. </li>
        <li>Когато ползваме, фритюрник,  електрическа кана, тостер или подобни електроуреди, обилно изпускащи пара при работа, да не ги поставяме под окачените горни шкафове. Удачното място на котлона е под аспиратора.</li>
        <li>Когато мивката от неръждаема стомана е "засечена", се образува повърхностен слой - патина от варовик , прах и нечистотии. Почиства се като се облива обилно с топла вода и течен сапун или прах за пране, търкане с мека кърпа -няколко пъти и след това с препарат на "Blanco" за почистване и полиране на мивки от стомана / не използвайте твърди предмети или абразиви /.</li>
        <li>Когато водната струя на батерията намалее , нека първо отвъртим и почистим цедката на самата батерия и второ отвъртим и почистим цедките на спирателните кранчета в шкафа на мивката.</li>
        <li>Когато режем ,освен нож , нека ползваме и подложка - дъска  за рязане.</li>
        <li>Когато механизъм или чекмедже започне да издава нехарактерен звук , по всяка вероятност е претоварено или товара е концентриран в единия край .  Отстранете няколко  предмета и  подредете  равномерно в кошницата или в  чемеджето останалите.
          <ul>
            <li>Изтеглящ механизъм  -  ширина корпус 150, 200 мм / височина 720 мм – има полезен товар 12,5 кг - 6,25  кг.на кошница</li>
            <li>Изтеглящ механизъм  -  ширина корпус  300, 400 мм / височина  1200 мм – има  полезен товар 50 кг – 12,5 кг.на кошница .</li>
            <li>Изтеглящ механизъм  -  ширина корпус 300,400  мм / височина  2000 мм – има полезен товар 80 кг -13,3 кг.на кошница.</li>
            <li>Ъглов механизъм "Маджик корнер" има полезен товар 40 кг - 10 кг на кошница .</li>
            <li>Чекмедже "Metabox" има полезен товар 15 кг</li>
            <li>Чекмедже "Tandembox"  водач  35 кг. има  полезен товар 20 кг . </li>
            <li>Чекмедже "Tandembox"  водач  50 кг. има  полезен товар 35 кг.  </li>
          </ul>
        </li>
        <li>Когато забележите  че вътрешните  рафтовете са огънати / надолу /, може да ги  завъртите на 180 гр. / с корема нагоре /.Това не е задължително, тъй като не могат да паднат, въпреки огъването Окачването на горните модули е с носимост 130 кг  / модул  с размер 720х900х320 и 2 средни рафта, тежи средно 25 – 30 кг / .Отчитайки  коефициента на сигурност, полезния товар на рафт се редуцира до максимум 20 кг, за посочения размер.</li>
        <li>Когато махаме цоклите и ъглите за почистване под кухнята  ги закопчаваме в обратен ред.</li>
        <li>Когато искаме да почистим вътрешно корпусите , вратите могат лесно да се откачат, защото  кухни Диалог са с панти клипс / Blum /. Първо се откопчава долната панта, после  горната. Закопчаването е в обратен ред.</li>
        <li>Когато  искаме да почистим вътрешно корпусите на чекмеджетата / зад тях /, лесно може да се изкара  Tandem и Meta box. Издърпваме, повдигаме и изкарваме . Вкарването е по обратния начин.</li>
        <li>Когато кухнята е направена от материали с тъмни декори и гланцови повърхности , нека не
      забравяме че, следите от надраскване и петна личат повече.</li>
        <li>Когато почистваме и сме се качили на плота, не трябва да се стъпва по средата  на тясната ивица на  котлона и мивката, както и върху самия котлон и мивка.</li>
        <li>Когато искате да почистите корпусите / ламинирано ПДЧ /, използвайте мека влажна кърпа, воден разтвор на течен сапун,  прах за пране или препарат за почистване на стъкло. Не прекалявайте с търкането по ръбовете. При упорити петна / лепило, маркер, лак, др ./ може да се  използва  препарата "Elil" 10D на кухни Диалог.</li>
        <li>Когато миете пода  и  имате  крайни страници  от ПДЧ , HPL или  MDF   стъпили на  пода, не прекалявайте с водата, по възможност ги заобикаляйте,  почистете на ръка и подсушете.</li>
        <li>Когато  искате да вкючите LED осветлението  с мокри ръце , може да го правите без притеснения. LED осветлението на кухни Диалог е напълно безопасно, със сензор, на 12V.</li>
        <li>Когато Ви се наложи да изливате гореща вода в мивката от стомана или силгранит, не го правете директно. Пуснете студената вод , подложете подходящ съд и сипвайте бавно върху него.</li>
        <li>Когато в шкафа на мивката съхранявате различни препарати за почистване / избелване / ги дръжте надежно  затворени . Изпаренията на по- агресивните от тях , причиняват корозия на спирателните кранчета, пробиват  еталната оплетка на гъвкавите връзки, с последствия спукване и наводнение.</li>
        <li>Когато силиковия водобран / Диалог използва CEREZIT / между плота и стенния панел, хване  плесен / почернее / , се обадете в Диалог за нанасяне на нов.</li>
    </ol>
    <p>Невъзможно е да опишем всички ситуации които могат да  възникнат в кухнята. Когато не намирате отговор , имате колебания  или не знаете как да се справите с определен проблем, просто се обадете на Диалог.</p>
  </div>
  <div class="separator medium"></div>
  <div class="inservice">
    <hr>
    <h3>Инструкция за поддръжка на някой компоненти</h3>
    <h4>Плот  HPL Kaindl, Resopal, Egger </h4>
    <p>Няма специални  изисквания за  поддръжката  на плотовете от HPL. Те не се полират или импрегнират.  За да са в добър външен вид, подръжката на плотовете от HPL се свежда  до добро почистване. В повечето случаи  влажна кърпа с течен сапун е достатъчна за премахване на замърсяванията.</p>
    <ol>
      <li>Леки замърсявания - се почисват със суха или влажна мека кърпа, гъба или кухненска хартия </li>
      <li>Нормални замърсявания - петна от  кафе , вино , мазнини др.  се почистват  с мека навлажнена
    кърпа във воден разтвор на течен сапун , прах за пране или препарат за миене на съдове .</li>
      <li>Упорити замърсявания - засъхнали петна от лепило , водна или друга боя, маркер, тонер др. се почистват  с текстилна, по-твърда, навлажнена кърпа във воден разтвор на  прах за  пране, органичен разтворител, спирт, алкохолили или  чистител  "Еlil" 10D на кухни Диалог.</li>
    </ol>
    <div class="alertbox">
      <h4>Внимание</h4>
      <p>Спазвайте инструкциите за експлоатация описани по-горе – не поставяйте горещи съдове директно върху плота от HPL , не режете директно върху него , не допускайте връзките между плотовете и затвярящите кантове да плуват във вода , подсушавайте водобрана от долната страна на плота особенно  в зоната на мивката, над и от страни на  миячната машина, не стъпвайте на тясните ивици около котлона и мивката,  не почиствайте с абразиви.</p>
    </div>
    <div class="alertbox">
      <h4>Допълнителна информация</h4>
      <p>HPL слоя / твърдо кафяво фолио, под декоративния цветен слой / е с дебелина 0,6-0,8 мм има много висока твърдост и непопивност . Цвета на покритието се променя  незабележимо, дори след  10 годишна употреба.</p>
    </div>
    <h4> Плот естесвен камък гранит  и мрамор</h4>
    <p>Поддръжката и добрия външен вид на плотовете от естествен камък  гранит и мрамор,се състои в тяхното периодично  полиране и мпрегниране. Следващите насоки са направени на базата на един от най-добрите продукти за поддръжка на   естесвен камък "AKEMI" - Германия. Kомплекта  за поддръжка съдържа: препарат за почистване, импрегнатор за  защита от петна, препарат за полиране, четка, смесителна чаша, гъба, плат за полиране и допълнително парче плат .</p>
    <h5>Препарат за почистване №10808</h5>
    <p>Oтстранява - строителни замърсявания, покрития от полировка , восък, цимент, мазнини, сажди и смол, остатъци от бои. Продуктът е слабо алкален съдържа биоразграждащи се тензиди и разтворители, мастни алкохоли, 2-етинол, тринатриум ацетат .Не съдържа фосфати , киселини и луги.</p>
    <div class="alertbox">
      <h4>Начин на употреба</h4>
      <p>Разрежда се с вода в съотношение от 1:1 до 1:50 в зависимост от степента на замърсяване на камъка. Носете подходящи ръкавици. Нанесете върху повърхността. Оставете да действа 10-20минути. При силни петна търкайте с четка или гъба. Изплакнете добре с вода. Не прилагайте върху гума и синтетични материали. При съмнение изпробвайте на незабележимо място.</p>
    </div>
    <div class="alertbox">
      <h4>Внимание</h4>
      <p>Уврежда очите . Избягвайте контакт с кожата . Дръжте далеч от деца. Да не се поглъща и вдишва. При контакт с чите или кожата изплакнете обилно с вода. Носете предпазни ръкавици.</p>
    </div>
    <h5>Импрегнатор за защита от петна №10849</h5>
    <p>Съдържа - нафта , тежък алкилат, пропан-2-ол, n-бутилов ацетат. Има защитно импрегниращо действие срещу вода и мазни петна, за полиран и порьозен  камък. Импрегнаторът е на базата на силикон, не пожълтява, с трайност от няколко години. След втвърдяване е безопасен за здравето.Позволява на камъка да диша. При някои камъни има ефект на усилване на цвета.</p>
    <div class="alertbox">
      <h4>Начин на употреба</h4>
      <p>Повърхността трябва да е чиста и суха . Направете проба върху малък участък,  за преценка на ефекта и разхода. Да се работи при температура 5-25 градуса, да се избягва  директна слънчева светлина и влага, докато се формира защитния слой. Прилага се равномерно върху цялата повърхност един или повече пъти с четка, ролка, парцал без власинки в зависимост от абсорбиращата способност на камъка.Около 30 мин. След последното приложение попийте   неизсъхналата течност с парче плат. При полирани повърхности използвайте гюдерия. Препаратът е ефективен след около два дни , пълно втвърдяване се постига след една седмица.</p>
    </div>
    <div class="alertbox">
      <h4>Внимание</h4>
      <p>Леснозапалим. Избягвайте контакт с кожата и очите . Дръжте далеч от деца. Да не се поглъща и вдишва. При контакт с очите или кожата изплакнете обилно с вода. Препратът не е подходящ за непопиващи повърхности , гипс , пласмаси , лакирани и чувствителни към разтворители повърхности , както и растения . Излишък от препарата води до поява на петна.</p>
    </div>
    <h5>Препарат за полиране №10844</h5>
    <p>Съдържа – нафта, смекчен силокосан , нафта – тежък алкилат, реактивни силиконови масла, смазващи и полиращи агенти.Подновява блясъка на полиран естесвен камък гранит, мрамор. Предпазва от петна има водоодблъскващ ефект . Премахва замърсяванията и драскотините  от плотовете.</p>
    <div class="alertbox">
      <h4>Начин на употреба</h4>
      <p>Почистете основно камъка и оставете да изсъхне добре. Разклатете  добре опаковката преди употреба . Нанесете тънък слой с мек парцал. Изчакайте да изсъхне и полирайте с мек парцал. За постигане на добър ефект, не почиствайте третираната повърхност 2-3 дни. За периодично почистване използвайте мек сапун за камък.</p>
    </div>
    <div class="alertbox">
      <h4>Внимание</h4>
      <p>Препаратът за полиране на камък на силиконова основа е подходящ само за полирани и гладки повърхности .Запалим . Няма дразнещ ефект. Избягвайте контакт с очите. Дръжте далеч от деца. Да не се поглъща и вдишва. Да се съхранява  в хладни, сухи и проветриви места. Да се пази от нагряване и пряка слънчева светлина.</p>
      <p>Спазвайте инструкциите за експлоатация описани по-горе –  не поставяйте горещи съдове директно върху плота от камък, не режете директно върху него, подсушавайте връзките между плотовете и стенните панели, не стъпвайте на тясните ивици около котлона и мивката,  не почиствайте с абразиви.</p>
    </div>
    <h5>Почистваща полир паста "LISTO" на  BELLINZONI - Италия</h5>
    <p>Пастообразен , от високо качественни восъци продукт с двойно действие. Почиства, освежава, полира  и възвръща блясъка на повърхността на  плотове, первази, стени и др. от мрамор, гранит, грес и други естесвени камъни.
   Гарантира бързо извличане на мръсотията и дава огледален блясък, без използване на разтворители. Вид-кремообразен; Цвят-белезникав; Миризма-характерна; Разтворимост във вода-разтворим; Опаковка-кутия 250гр, 2 бр. специални кърпички, 1бр гъбичка.</p>
    <div class="alertbox">
      <h4>Начин на употреба</h4>
      <p>Разнесете продукта върху повърхността за третиране с приложената гъбичка , оставете го да изсъхне , след което почистете и изтъркайте с парчето плат от опаковката. С 1 кг. от продукта могат да се обработят около 50 м2 при компактен слабо абсорборащ материал.</p>
    </div>
    <div class="alertbox">
      <h4>Внимание</h4>
      <p>Да не се вдишва и да не се поглъща !Да се държи далеч от обсега на деца !</p>
    </div>
    <h4>Плот технически камък марка "Quarella" с полирана повърхност</h4>
    <p>Поддръжката на кухненски плотове с полирана повърхност, не изисква  защитно третиране. За добър блясък е препоръчително  периодично  полиране с полиращи продукти като например Stoneplus  на Fila. Почистването се извършва с воден разтвор на течен сапун, прах за пране или с  предлаганите на пазара препарати за миене на съдове.Киселините на  хранителните продукти и течности / оцет, вино, кафе, сок / не влияят на повърхноста, за разлика от  алкалните субстанции, които при агресивно и продължително търкане на едно място , матират полираната повърхност. За отстраняването на упорити петна / включително петна от ръжда / може да се използва препарата Deterdekна Fila иPS87 на Fila. Първо пробвайте на скрито място или друго парче.</p>
    <div class="alertbox">
      <h4>Внимание</h4>
      <p>Спазвайте инструкциите за експлоатация описани по-горе –  не поставяйте  горещи съдове директно върху плота от технически камък,  не режете директно върху него, подсушавайте връзките между плотовете и стенните панели, не стъпвайте на тясните ивици около котлона и мивката, не почиствайте с абразиви, не търкайте агресивно и продължително на едно място.</p>
    </div>
    <h4>Плот технически камък марка "Quarella" с  грапава  повърхност </h4>
    <p>Поддръжката  на кухненски плотове с обработена / грапава / повърхност изисква периодично нанасяне на защитен слой  с препарата ''Stoneplus'' на Fila . Грапавите повърхности са податливи на зацапване на повърхносния слой . Петната не проникват дълбоко , но грапавата структура затруднява отстраняването  им .Почистването се извършва с воден разтвор на течен сапун, прах за пране или с  предлаганите на пазара препарати за миене на съдове. За отстраняването на упорити петна / включително петна от ръжда / може да се използва препарата Deterde на Fila и PS87 на Fila. Първо изпропвайте   на скрито място или друго парче.</p>
    <div class="alertbox">
      <h4>Внимание</h4>
      <p>Спазвайте инструкциите за експлоатация описани по-горе – не поставяйте  горещи съдове директно върху плота от технически камък, не режете директно върху него, подсушавайте връзките между плотовете и стенните панели,  не стъпвайте на тясните ивици около котлона и мивката, не почиствайте с абразиви.</p>
    </div>
    <h4>Врати от масив</h4>
    <p>Грижата  за вратите от масив на кухни Диалог, се състои в осигуряването на нормален климат в кухнята и по желание за добър външен вид - полиране  един път годишно, с препарат за полиране на мебели от масив. / примерно  Pronto /
     Блясъка на покритието на вратите -  е сатен и мат. Ръчното полиране, с качествен  препарат, подобрява блясъка и предпазва покритието. Преди употреба  прочетете упътването, изпробвайте  на  незабележимо място, не натискайте и не търкайте прекалено силно. Използвайте  мека  памучна / чиста / кърпа. Почистването на вратите преди полиране е задължително. Подходящи са  препаратите за  почисване и обезмасляване на стъкло ,  силно разредени / с вода / препарати на   алкохолна основа, както и леко влажна кърпа със силно разреден течен сапун.  Движението е по посока на фладера.  Така  се  почистват  в дълбочина и най- малките пори. При нужда подсушете.</p>
    <div class="alertbox">
      <h4>Внимание</h4>
      <p>Не използвайте твърд / груб / плат, гъба или абразив. Неподходящи препарати за почистване са съдържащите ацетон, амоняк и съединения, хлор, киселина. Не се  препоръчва и препарата Elil 10D на кухни Диалог. Повишената и продължителна влажност в новите жилища, излагането на висока температура и  слънчева светлина,  измята и поврежда, вратите от  масив. Отлюспване на лака се появява по ръбовете на вратите до фурната и миячната машина, когато  не се спазват инструкциите  за ползване на кухнята. Появата на следи от надраскване  в следствие  на експлоатацията  на кухнята е нормално.</p>
    </div>
    <div class="alertbox">
      <h4>Допълнителна информация</h4>
      <p>Масива  / дървесината / е природен, жив материал. Полезно е да се познава и уважава  неговия характер. Преди производството на вратите  дървесината се подлага на последователност от изсушителни процеси,  с цел постигане на определена влажност. Най-важното за целия производствен цикъл на вратите  е, тази постигната влажност,  да не  се променя  / повишава /, до и по време на,  финалната обработка – лакиране. След тази обработка вратите, челата и аксесоарите от масив, издържат на температура от 5 до 35 градуса и влажност от 50 до 70%  -  характерни стойности  за домашни условия. Вратите от масив на кухни Диалог са направени от дъб, ясен и череша. С обработени пори, изключително красив финиш и  гарантиранo качество на покритието. Дървесината на дъба в сухо състояние е с висока плътност средно 750 кг/м3, твърдост по "Бринел" - средно 3,5, ясен 700 кг/м3, твърдост по "Бринел" - средно  3,9;   череша 600 кг/м3, твърдост по "Бринел"- средно 3,1. Добрите показатели за твърдост, якос , дълготрайност, непропускливост и красива  текстура, ги прави незаменим  материал  за производители и предпочитан от ценители.</p>
    </div>
    <h4>Врати с полиуретанов лак - гланц</h4>
    <p>Няма специални  изисквания  за  поддръжката  на вратите с лаково покритие. Лакираните врати сe почистват лесно  , тъй като покритието е гладко , сравнително твърдо и  цялостно – излято т.е. без прекъсване между повърхнини, кантове, ръбове. Блясъка на покритието е 100 % гланц, с  огледален ефект и попивност клоняща към нула / важи за цяло,  не нарушено покритие / Замърсяванията се отстраняват  с воден разтвор на течен сапун, веро, прах за пране или препарати за почистване и обезмасляване на стъкло . Използвайте мека памучна кърпа.</p>
    <div class="alertbox">
      <h4>Внимание</h4>
      <p>Не използвайте твърда кърпа / груб парцал  /, гъба или абразив. Неподходящи препарати за почистване са съдържащите ацетон , амоняк и съединения, хлор , киселина. Не се  препоръчва и препарата  Elil 10D на кухни Диалог.
     Не излагайте на директна слънчева светлина и висока температура. При здраво лаково покритие, повишената и продължителна влажност в помещението не влияе на вратите.</p>
    </div>
    <div class="alertbox">
      <h4>Допълнителна информация</h4>
      <p>Лакираните врати на кухни Диалог са с полиуретанов лак с UW защита. Цвета на покритието се променя  слабо през годините . Появата на следи от надраскване и отслабване на гланцовия ефект в следствие  на експлоатацията  на кухнята е нормално. С  машинно или ръчно полиране блясъка на покритието  се възтановява, а драскотините изчезнат . За целта се използват  полир пасти. Препоръчително  е да се прави в заводски условия.</p>
    </div>
    <h4>Врати от ламинирано ПДЧ и ABS кант</h4>
    <p>Няма специални  изисквания  за  поддръжката  на тези врати . Не се полират и импрегнират. Имат гладка и грапава структура , която се почиства по един и същи начин. Замърсяванията се отстраняват  с воден разтвор на течен сапун , веро , прах за пране или препарати за почистване и обезмасляване на стъкло. Използвайте мека памучна кърпа .
     Задължително подсушавайте . При упорити петна може да се използва и препарата Еlil 10D на кухни Диалог.</p>
    <div class="alertbox">
      <h4>Внимание</h4>
      <p>Не използвайте твърд / груб / плат, гъба или абразив. Неподходящи препарати за почистване са съдържащите ацетон , амоняк и съединения, хлор, киселина. Не прекалявайте с търкането по ръбовете и кантовете. Не излагайте на директна слънчева светлина и висока температура. Повишената и продължителна влажност в новите жилища, продължителните горещи изпарения от фурната, миячната машина и други уреди, могат да доведат до отлепване на канта, раздуване на  ПДЧ-то и промяна цвета на ламината.  Появата на следи от надраскване, в  следствие  на експлоатацията  на кухнята е нормално. Не подлежи на възтановяване.</p>
    </div>
    <div class="alertbox">
      <h4>Допълнителна информация</h4>
      <p>Дебелината на ламината  / в  гр/м2 /,   важен показател за качеството, е различно при всеки производител на плоскости. Състава на ПДЧ-то / плоскост от дървесни частици  / също. Покритието с грапавата структура  и  дървесен декор, е  по-твърдо, в сравнение с гладка  структура и монохромен цвят. Износоустойчивостта в сравнение с HPL плотовете и стенни  панели,  е по -малка, затова  материала се използва  главно за врати и корпуси.  ABS канта / акрилбутадиенстирол / е по-твърд от PVC канта / поливинилхлорид / . Вратите от ламинирано ПДЧ са уязвими по ръба ,  в зоната на слепване  на плочата и канта. В заводски условия канта  се лепи при  200 град. температура  на лепилото. При ползване  в домашни условия, е достатъчно да бъде изложен , на  температура 80 градуса за 1-2 мин. за да се разлепи. Всяка течност попаднала на  ръба  на  връзката - ПДЧ  кант, прониква в дълбочина  и раздува материала / независимо от качеството на слепване / . Цвета на покритието се променя  слабо през годините.</p>
    </div>
    <h4>Движещи се части</h4>
    <p>Механизмите за горно отваряне Aventos, изтеглящите се  въртящи и ъглови механизми, водачите на чекмеджетата Metabox , Tandembox и пантите, не изискват смазване или друга поддръжка.</p>
  </div>
  <div class="separator medium"></div>
  <div class="inservice">
    <hr>
    <h3>Инструкция за безопасност </h3>
    <p>Изключете  предпазителя на ел.таблото / свалете бушона / когато правите основно почистване на ел. уред.  Изключете  предпазителя на ел.таблото  за кухнята или главния предпазител, когато оставяте сами/без наблюдение /малки деца  в помещението. Не включвайте  с мокри ръце в контакта кухненски уред / тостер, кафемашина, миксер др./ Затваряйте винтила на газовата бутилка / особенно ако е вътре в кухнята / след края на готвенето. Не се увисвайте на окачените шкафове, още повече  на горното или  долно дъно  - почти невъзможно е  да паднат / изкъртят от стената /, въпреки подобна интервенция,  но е възможно да се нараните от  счупване на някой единичен детайл. Не забравяйте, че когато запалите газовия котлон, без съд върху него и  работещ аспиратор е възможно  да предизвикате пожар.</p>
  </div>
  <div class="separator medium"></div>
  <div class="outservice">
    <hr>
    <h3>Eксплоатация на електроуреди  за вграждане</h3>
    <ul>
      <li><a href="http://www.leksgroup.com/l_bg/?s=13&amp;i=12">http://www.leksgroup.com/</a></li>
      <li><a href="http://www.whirlpool.bg/app.php?mode=services&amp;p=instr">http://www.whirlpool.bg/</a></li>
    </ul>
    <ul>
      <li><a href="http://www.bosch-home.bg">http://www.bosch-home.bg/</a></li>
      <li><a href="http://elektrouredi.com/category/built-in/">http://elektrouredi.com/</a></li>
    </ul>
  </div>
  <div class="separator medium"></div>
  <div class="outservice">
    <hr>
    <h3>Eксплоатация на кухненски мивки за вграждане</h3>
    <ul>
      <li><a href="http://www.leksgroup.com/l_bg/?s=3&amp;i=14&amp;c=51">http://www.leksgroup.com/</a></li>
    </ul>
    <ul>
      <li><a href="http://www.evroset.bg/accessories/clean.htm">http://www.evroset.bg/</a></li>
    </ul>
  </div>

</div>
